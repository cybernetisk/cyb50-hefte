\chapter*{Forord}

\author{Skrevet av Arne Hassel}

\begin{figure}
	\includegraphics[width=\textwidth]{images/preface-introduksjon/arne-hassel.png}
	\label{fig:arne-hassel}
\end{figure}

Cybernetisk Selskab er en formidabel forening på Institutt for informatikk. I femti år har foreningen jobbet for å bedre forholdene for studenter, være det for dem gikk linjen Kybernetikk eller for alle studenter på instituttet. Hva dette har betydd i praksis har endret seg gjennom tidene, fra å være rettet mot mer faglig og studentpolitisk innhold, til mer sosialt og kulturbyggende.

Denne boken er et forsøk på å beskrive historien til CYB, Ifi og studentmiljøet på instituttet. Hovedvekten ligger på førstnevnte, dette er tross alt CYB sin jubileumsbok, men det blir en mangelfull helhet av CYB om man ikke også inkluderer det miljøet som foreningen har vært del av.

Boken er delt i fire deler: Første delen tar for seg den overordnete historien til CYB og Ifi, og prøver å beskrive de store endringene som har skjedd, med artige anekdoter her og der. Den andre delen fokuserer på turer og arrangement som har vært eller har blitt tradisjoner i CYB. I tredje del har vi tatt for oss foreninger og deler av studentmiljøet på Ifi som CYB gjerne har hatt en fot innenfor. Og i siste del har vi skrevet om personer som har hatt en ekstra betydning for CYB opp gjennom tidene, da med fokus på æresmedlemmer og sentrale skikkelser på Ifi ellers.

Ingen av disse delene er uttømmende, og det er selvfølgelig mer som har skjedd i CYB og på Ifi enn det som er beskrevet i denne boken. Noe av begrensningen ligger i hva den kollektive hukommelsen husker, og noe er hva man velger å huske. Men håpet er selvfølgelig å være mest mulig etterrettelig, og i det øyemed er det også en nettside tilgjengelig, som vil ligge på \url{50.cyb.no}, og vi inviterer alle til å besøke den for å gi oss beskjed om hva som kunne vært bedre.

Cybernetisk Selskab har vært mye gjennom tidene, men uansett hva det har vært, så har foreningen alltid vært et speilbilde av de aktive som har drevet den. Og i kjernen av alle de historiske speilene, er det en ildsjel som har brent varmt og godt. Ja, det har vært mørke tider opp iblant, og det vil skje fra tid til annen fremover også, men om vi aldri glemmer den varmen som er engasjementet i CYB og på Ifi, så lever jeg i beste tro på at studentmiljøet på Ifi vil fortsette å være blant de aller beste å engasjere seg i.

\begin{description}
	\item[Redaktør] Arne Hassel
	\item[Sjefsdesigner] Veronika Heimsbakk
	\item[Designere] Silje Merete Dahl, Katrine Gunnulfsen
	\item[Korrekturlesere] Lee Kvåle, Trine Høyås, Eivind Hauger
\end{description}

\section*{Takk til}

Denne boka hadde aldri blitt til uten hjelp fra mange. Takk til Fordelingsutvalget som valgte å støtte publikasjonen av boken\footnote{Strengt talt, forhåpentligvis velger å støtte boken. Innen den er i trykk har ikke FU formelt bestemt å gi støtten enda.}, takk til dem som har skrevet tekster til boka, og takk til som har vært med å utforme og korrekturlese boken sånn at den blir så god som den kan bli.

En spesiell takk også til alle forfatterne våre som har bidratt med sine bidrag. Narve Trædal har vært et arbeidsjern uten like, og vi setter utrolig stor pris hans bidrag til boken. Ellers har følgende bidratt med tekster (i alfabetisk rekkefølge): Andreas Nyborg Hansen, Arne Maus, Egil Øvrelid, Geir Arild Byberg, Karl Totland, Magnus Johansen, Morten Moen, Ole Christian Lingjærde, Nikolas Papaioannou, Suhas Govind Joshi, Thomas Ferris Nicolaisen og Torgeir Lebesbye. Takk også til dem hvis tekster vi gjenbrukte fra CYB25 jubileumshefte: Jon Erlend Dahlen og Rolf Bjerknes (og takk til hans familie som lot oss gjenbruke teksten).

I forbindelse med å samle inn tekster har vi prøvd å ta kontakt med 315 av 384 alumni, av disse har 119 svart på et eller annet vis, og av disse igjen har 33 gitt bidrag av varierende lengde. Vi har også fått hjelp fra andre tidligere studenter på Ifi ifm innsanking av info på andre foreninger. Disse er, utover forfatterne og i alfabetisk rekkefølge, Anahita Panjwani, Anna Dahl, Astrid Elisabeth Jenssen, Birgitte Kvarme, Bodil Bye Larsen, Carl-Magnus Lein, Dag Tungvåg, Daniel Chaibi, Dennis Norheim, Eli Berge, Hans Christian Palm, Hege Kolbjørnsen, Henrik Lilleengen, Håkon Kløvstad Olafsen, Ingrid Aarnes, Jan Ingvoldstad, Jon Ølnes, Knut Erik Borgen, Kristin Skar, Kurt Nilssen, Mats Astrup Schjølberg, May-Lis Farnes, Nils Petter Sundby, Odd Harry Ophaug, Pål Taraldsen, Silje Merethe Dahl, Siri A.M. Jensen, Siw E. Møller-Pettersen, Steinar Kjærnsrød, Steinar Meen, Svein Bøe, Terje Dahl, Thao Tran, Thomas Ferris Nicolaisen, Tor Dokken, Tor Ivar Johansen og Vibeke Stoltenberg.

\addcontentsline{toc}{chapter}{Forord}
